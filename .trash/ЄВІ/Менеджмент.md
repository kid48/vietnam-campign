1.1. Теоретичні основи менеджменту

Сутність та функціональні сфери менеджменту. Менеджмент як спеціалізований вид людської діяльності. Суб'єкти менеджменту. Процес менеджменту.

Властивості процесу менеджменту: неперервність; нерівномірність; циклічність; мінливість; сталість. Організація як об'єкт менеджменту, поняття керуючої та керованої систем в організації.

Функціональні сфери менеджменту: операційний, НЯ-менеджмент, фінансовий, інвестиційний, інноваційний, маркетинговий, стратегічний.

Організація та її середовище в менеджменті. Поняття «організації» як соціального утворення. Загальні характеристики організації. Внутрішнє середовище організації, елементи внутрішнього середовища. Зовнішнє середовище організації, його ознаки. Поділ зовнішнього середовища організації на середовище прямої дії (мікросередовище) і середовище опосередкованої дії (макросередовище). Чинники середовища прямої дії та їх вплив на функціонування: постачальники; споживачі; конкуренти; державні органи. Чинники середовища опосередкованої дії: науково-технічні; соціокультурні; політичні; стан економіки.

Рівні менеджменту в організації. Управлінська праця як спеціалізований вид людської діяльності з виконання функцій менеджменту в організації. Менеджер, ознаки діяльності менеджера. Рівні менеджменту є організації (вищий, середній, низовий) та їх завдання.

---
**Менеджмент** — цілеспрямований вплив на колектив працівників або окремих виконавців з метою виконання поставлених завдань та досягнення визначених цілей.

**Мета менеджменту** — забезпечення прибутковості чи дохідності діяльності підприємства на основі *раціонального впорядкування виробничого процесу* та *процесу управління*, *розвитку матеріально-технічної бази*, *ефективного використання кадрового* та *інноваційного потенціалу*, власних та залучених коштів.

Найважливіше завдання менеджменту — організація виробництва товарів і послуг з урахуванням потреб споживачів на основі наявних фінансових, матеріальних і людських ресурсів, забезпечення рентабельної діяльності організації. З основного завдання витікають:
- розробка стратегії діяльності підприємства; 
- визначення основних господарських питань діяльності підприємства та забезпечення їх виконання; 
- розвиток матеріально-технічної бази, автоматизація виробництва;
- відбір та набір персоналу відповідних кваліфікацій, забезпечення постійного підвищення кваліфікації; 
- стимулювання працівників шляхом створення належних умов праці та встановлення відповідної мотиваційної політики підприємства; 
- постійний контроль ефективності діяльності організації; 
- постійний пошук і освоєння нових ринків; завдання менеджменту безперервно ускладнюються зі зростанням масштабів виробництва.


**Об’єктом менеджменту** є процес управління виробничогосподарською діяльністю підприємств.
**Суб’єктом менеджменту** виступають співробітники організації, які своїми діями впливають на об’єкт управління.


# Види менеджменту: 
1. **За ресурсами**: 
	1. *фінансовий менеджмент* — вид управлінської діяльності, спрямований на формування системи залучення, ефективного розподілу та використання фінансових ресурсів організації; 
	2. *менеджмент персоналу* — вид управлінської діяльності, спрямований на формування системи взаємозалежних організаційно-економічних і соціальних заходів, спрямованих на підвищення продуктивності праці і якості роботи, за рахунок ефективного добору, підготовки, розподілу, адаптації, створення умов для нормального функціонування, розвитку та ефективного використання потенціалу робочої сили на рівні організації; 
	3. *інформаційний менеджмент* — вид управлінської діяльності, спрямований на розробку і реалізацію внутрішньої і зовнішньої комунікаційної політики організації; 
	4. *менеджмент матеріально-технічних ресурсів* — вид управлінської діяльності, спрямований на залучення, розподіл та оптимальне використання матеріально-технічних ресурсів у процесі виробництва продукції або надання послуг. 
2. **За сферами діяльності**: банківський; торговий; рекламний; фармацевтичний; медичний; будівельний; екологічний; аграрний та ін. 
3. **За функціями**: 
	1. *виробничий менеджмент* — формування комплексної системи виробництва на засадах оптимального використання ресурсів з метою забезпечення необхідного рівня прибутковості; 
	2. *інвестиційний менеджмент* — забезпечення реалізації загальної фінансової стратегії організації на основі максимізації прибутків від інвестиційної діяльності, зниження інвестиційних ризиків, забезпечення фінансової стабільності та платоспроможності організації; 
	3. *маркетинг-менеджмент* — задоволення потреб споживачів шляхом створення пропозиції товарів і послуг, які мають матеріальну і споживчу цінність; 
	4. *інноваційний менеджмент* — визначення основних напрямів науково-технічної і виробничої діяльності фірми при: розробці та впровадженні нового продукту (товару або послуги) (інноваційна діяльність); модернізації й удосконаленні продукту, що випускається; подальший розвиток виробництва традиційних видів продукції; зняття з виробництва застарілої продукції; 
	5. *менеджмент якості* — планування, забезпечення, кон троль, аналіз та покращання якості продукції і послуг організації; 
	6. *інші*
4. **За рівнями управління**: 
	1. *стратегічний менеджмент* — процес прийняття та здійснення стратегічних рішень, центральною ланкою якого є стратегічний вибір, заснований на порівнянні власного ресурсного потенціалу з можливостями та загрозами зовнішнього середовища, в якому діє підприємство; 
	2. *операційний менеджмент* — створення товарів і надання послуг здійснюється на рівні операцій, починаючи із забезпечення, організації невиробничої сфери, входами, та в процесі їх трансформації у виходи. 
5. **За внутрішнім та зовнішнім середовищем**: 
	1. *міжнародний менеджмент* — процес застосування управлінських концепцій та інструментів у багатокультурному середовищі й отримання завдяки цьому додаткових вигод і заощадження часу; 
	2. *внутрішньофірмовий* (інтраменеджмент) — цілеспрямована діяльність на формування внутрішнього середовища та її іміджу. 
6. **За станом організації**: 
	1. *антикризовий менеджмент* — цілеспрямована діяльність, яка здійснюється за умови кризового стану фінансів підприємства, що вимагає від менеджерів здійснення нетрадиційних заходів з метою подолання ситуації, що склалася;
	2. *ситуаційний менеджмент* — вид управлінської діяльності, спрямований на розробку та реалізацію управлінських рішень, які відповідають ситуації, що склалася в конкретний момент часу з урахуванням перспективного розвитку подій.


![[../../../../Assets/Pasted image 20240704015740.png|500]]

- *керівники технічного рівня* управління (керівники низової ланки (операційні управлінці) — забезпечують щоденні операції і дії, необхідні для ефективної роботи організації; 
- *керівники управлінський рівня* — забезпечують координацію роботи структурних підрозділів організації; 
- *керівники інституційного рівня* — визначають місію та цілі організації, забезпечують довгострокове планування, зв’язки організації із зовнішнім середовищем

- Менеджери *низової ланки* управління (молодші менеджери, супервайзери) — в основному контролюють роботу виконавців виробничих завдань, що не являються менеджерами, для постійного забезпечення їх практичною інформацією про правильність виконання цих завдань.
- Менеджери *середньої ланки* управління спрямовують роботу молодших менеджерів і мають широкий діапазон влади.
- Менеджери *вищого рівня* (топ-менеджери) відповідають за довгострокове планування, визначення широких цілей і стратегій, безпосередньо управляють роботою середніх менеджерів. Це найменша за чисельністю ланка керівництва.