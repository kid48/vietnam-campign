**«Удосконалення системи глобального аутсорсингу в ІТ-бізнесі»**
# Слайд 2 
**Актуальність теми дослідження.** В сучасній глобальній економіці швидкоплинні тенденції інформатизації і цифрової технологізації системно впливають на бізнес-процеси у форматі **четвертої промислової революції** та *формують* не тільки нові запити споживачів, а й багатоаспектні вимоги до постачальників ІТ-послуг, що, в свою чергу, значно *розширює масштаби* їх використання на засадах аутсорсингу. 
# Слайд 3
Більшість великих міжнародних компаній, що спеціалізуються на IT-аутсорсингу, пропонують клієнтам (транснаціональним фінансовим і нефінансовим корпораціям, державним установам, середнім і малим компаніям) широкий спектр послуг, починаючи з *організації та обробки внутрішніх і зовнішніх інформаційних потоків*, *проєктування* і *впровадження корпоративних інформаційних систем та мереж* і, закінчуючи *спеціальним навчанням персоналу*. 

Динамічний науково-технологічний і організаційний прогрес зумовлює як *постійну модифікацію існуючих* і *виникнення нових видів* ІТ-аутсорсингу, **впливаючи на стратегії** і **бізнес-моделі** суб’єктів даного ринку, так і *прискорює розвиток* глобального аутсорсингу у цій сфері. 

На макрорівні внутрішній і експортний аутсорсинг ІТ-послуг *генерує нові можливості* економічного зростання, що в повній мірі стосується і України, яка належить до кола **країн-лідерів** глобального ІТ-аутсорсингу та має потенціал щорічного зростання сектору на **40-50%** при існуючих **20-30%**.

# Слайд 4
**Мета і завдання дослідження.** Метою роботи є *дослідження* теоретичних  засад *формування і становлення* **глобального аутсорсингу** в ІТ-бізнесі, **параметрів конкурентного середовища** його розвитку та **обґрунтування пріоритетних напрямів** модернізації діяльності глобальних ІТ-аутсорсингових компаній, зокрема українських.

Для досягнення мети визначено такі основні **завдання**:

- *охарактеризувати* генезис сутності та передумов виникнення глобального аутсорсингу; 
- виявити фактори розвитку глобального аутсорсингу в ІТ бізнесі;
- *визначити рівні* та *дослідити специфіку* регулювання аутсорсингу ІТ-послуг у глобальній торговій системі; 
- оцінити *динаміку та тенденції* трансформацій глобального ринку ІТ-аутсорсингу;
- узагальнити та систематизувати *детермінанти лідерства* аутсорсингових компаній у міжнародній торгівлі послугами в секторі інформаційних технологій;
- ідентифікувати *конкурентну диспозицію країн* на глобальному ринку послуг з ІТ-аутсорсингу;
- *окреслити перспективи розвитку* глобального аутсорсингу в ІТ бізнесі;
- обґрунтувати *стратегічні напрями розвитку компаній*, в тому числі *українських*, у міжнародній торгівлі послугами з аутсорсингу в сфері інформаційних технологій.
# Слайд 5
_Об’єктом дослідження_ є процеси розвитку аутсорсингу в міжнародному бізнесі.

_Предметом дослідження_ є передумови, фактори, глобальні детермінанти, особливості та напрями розвитку глобального ІТ- аутсорсингу.

_Інформаційну базу дослідження_ становлять вітчизняні та закордонні монографічні і періодичні наукові видання, офіційні статистичні та аналітичні матеріали провідних міжнародних та національних організацій і установ

Результати проведеного дослідження дали змогу сформулювати наступні висновки теоретичного та практичного значення:
# Слайд под вопросом (Вроде 2)
1. В сучасній світовій економіці надання аутсорсингових послуг, особливо в ІТ-секторі, стрімко інтернаціоналізується, формуючи їх глобальний різновид та відповідний світовий ринок. Сучасна трактовка глобального аутсорсингу у ІТ-секторі доцільна на основі синтезу визначення поняття «аутсорсинг» з урахуванням існуючих підходів, та ідентифікації умов його перетворення у глобальний. В цьому контексті,
# Слайд под вопросом (Вроде 6)
1. під глобальним ІТ-аутсорсингом слід розуміти стратегічний, цілеспрямований процес передавання на зовнішнє виконання послуг (виробництва продукції), які не є профільними для замовника задля отримання економічних, ринкових, технічних ефектів від діяльності виконавця, що передбачає: спеціалізацію експортера у відповідній сфері діяльності; створення стандартизованих, уніфікованих, інтегрованих параметрів цих послуг (продукції); перебування обох учасників аутсорсингової взаємодії у різних державах; діяльність експортера (або її спроможність) у всіх або більшості країн імпорту; можливість імпортера обирати будь-якого виконавця з країн експорту.
**Тут тип вопрос**
2. Формування і розвиток глобального аутсорсингу в ІТ-бізнесі відбувається в умовах динамізації інформатизації і цифрової технологізації у рамках четвертої промислової революції, а взаємовідносини сторін аутсорсингової взаємодії характеризуються довгостроковим партнерством та позитивною синергією ділового досвіду з технологічними компетенціями та навичками. Визначальними факторами та імперативами розвитку стали швидкий розвиток електронної торгівлі, спрощення процедур міжнародної торгівлі послугами, інтеграція у світовий ринок високотехнологічних послуг, державна підтримка і просування послуг національних ІТ-компаній на глобальний ринок, комерціалізація національних інтелектуальних ресурсів, доступ до міжнародних ринків нових технологій, ефективність національної податкової та кредитно-фінансової політик, наявність технологічних парків, конкурентоспроможність учасників, ефективні моделі співпраці, гнучкі контракти, стандартизація та формалізація технологічних платформ, кваліфікація кадрів.
# Слайд 7
3. В контексті формування глобального ринку ІТ-аутсорсингу регулювання розвитку міжнародної торгівлі ІТ-послугами здійснюється на трьох ключових рівнях – глобальному, наднаціональному та національному. Попри наявність чисельної групи міжнародних урядових та неурядових організацій та масиву міжнародних угод щодо ІТ-сектору, чіткі регуляторні механізми, зокрема щодо аутсорсингу, на глобальному рівні знаходяться в стадії формування. Більш конкретними вони є на наднаціональному рівні та визначаються у регіональних торговельних угодах країн-членів. Для національного рівня характерним є використання однієї з чотирьох моделей регуляторних політик - стимулюючої, стримуючої, ліберальної та нейтральної. Наразі, провідні країни експортери ІТ-послуг використовують стимулюючу та ліберальну моделі впливу на розвиток глобального аутсорсингу ІТ-бізнесу, що передбачає *сприяння вдосконаленню функціонування національних суб’єктів галузі* і є *передумовою зростання податкових надходжень в бюджет країни*, *росту доходів суб’єктів* даної сфери. Політика України щодо розвитку ІТ- сектору має нейтральний характер, а розробка норм прямої дії залишається відкритим питанням.
# Слайд 8
4. Нові тенденції Індустрії 4.0 впливають на цифрову технологізацію бізнес-процесів і стале зростання частки ІТ аутсорсингу на глобальному ринку інформаційних технологій. До драйверів розвитку глобального ІТ-аутсорсингу слід віднести: ТНК (Accenture, TCS, Cognizant Technology Solutions Corporation, N-iX, Luxoft, Ciklum), інноваційні сектори та кластери, країни-лідери (США, Ірландія, Індія та Китай), провідні інтеграційні угруповання (ЄС, АСЕАН, Угода США, Мексики і Канади (USMCA); трансрегіональні економічні блоки, що формуються (ТТП, ТТІП, УВТ). Однак провідну роль відіграють компанії, як генератори інноваційних технологічних, управлінських і маркетингових рішень. Україна посідає 15 місце у світовому рейтингу виробників програмного забезпечення (як один з видів ІТ-аутсорсингу). ЇЇ річний обсяг у світовому аутсорсингу складає приблизно 600 млн дол. США. У 2019 р. частка ІТ у ВВП країни становила 4%, перевищуючи виручку від експорту пшениці (3,65 млрд дол.). Ефективне функціонування українських аутсорсингових ІТ- компаній пов’язане з урахуванням внутрішнього потенціалу розвитку, зокрема, з їх інноваційними та ресурсними можливостями в перспективному періоді. Глобальна фінансова криза суттєво та різнопланово впливає на управління внутрішнім ресурсним та інноваційним потенціалом, що відображається, насамперед, у потребі накопичення інвестиційних ресурсів, розвитку кадрового потенціалу для переходу до інноваційної моделі розвитку бізнесу.
# Слайд 9
5. Пріоритетними напрямами розвитку експорту послуг ІТ-аутсорсингу України мають стати модернізаційні процеси створення адекватних макро- та мікрорівневих умов функціонування сектору інформаційних технологій.
    

На макрорівні необхідними є: 
- створення позитивного іміджу *інноваційної*, *високотехнологічної* країни;
- суттєве покращення *інвестиційного* та *інноваційного* клімату;
- **реалізація** соціальної моделі розвитку ІТ-індустрії;
- перехід до стимулюючої політики розвитку сектору інформаційних технологій;
- *забезпечення* захисту прав на об’єкти інтелектуальної власності; пільгове фінансування та кредитування; 
- *імплементація* необхідних міжнародних нормативних актів у сфері інформатизації та електронної комерції.

На мікрорівні першочерговими напрямами розвитку ІТ-аутсорсингових компаній мають стати:
- *посилення ринкової орієнтації* компаній з акцентом на активний пошук імпортерів послуг; 
- *створення систем партнерської взаємодії* як зі споживачами, так і з іншими продуцентами аутсорсингових послуг; 
- *інтеграція* аутсорсингових компаній на умовах *коопетиції*; 
- *створення та активізація* використання ресурсного та інноваційного потенціалу компаній; 
- *розробка та просування* стандартизованих високотехнологічних послуг; 
- підтримка партнерських відносин; 
- удосконалення функціонально-організаційного управління; 
- *оптимізація непрямих витрат* та поступовий перехід від цінової конкурентної переваги до технологічної.